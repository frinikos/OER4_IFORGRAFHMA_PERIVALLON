# OER4_INFORGRAFIMA_PERIVALLON
 
Γνωστικό Αντικείμενο: Νεοελληνική Γλώσσα Α΄ Γυμνασίου, «Ινφογράφημα - Περιβάλλον». Τύπος OER: Δυναμικοί/Αλληλεπιδραστικοί Χάρτες.

Το συγκεκριμένο OER αποτελεί ένα διαδραστικό ινφογράφημα για το περιβάλλον, που ενημερώνει και πληροφορεί τους/τις μαθητές/-τριες για όρους και έννοιες που σχετίζονται με αυτό, συνοδεύοντας και ενισχύοντας τις γνώσεις του σχολικού εγχειριδίου. Πρόκειται για ένα διαδραστικό πληροφοριόγραμμα, αποτελούμενο από πέντε (5) κατηγορίες που σχετίζονται με το περιβάλλον: α) βιοποικιλότητα, β) κλίμα και ενέργεια, γ) δάση, δ) κατανάλωση και ε) βιώσιμες πόλεις. Πατώντας ο/η μαθητής/-τρια στο αντίστοιχο πλαίσιο καθενός από τους 5 αυτούς τομείς, ανοίγουν σύντομες πληροφορίες που βοηθούν στη συμπλήρωση γνώσεων για έννοιες που μελετήθηκαν σε κείμενα της ενότητας και συζητήθηκαν στην τάξη.

Προβληματική της επιλογής του συγκεκριμένου τύπου OER και της αντίστοιχης τεχνολογίας: Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο που εμπλουτίζει τις δραστηριότητες της διδακτικής ενότητας. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας και επιλέχθηκε με στόχευση την εμβάθυνση σε έννοιες και όρους που παρουσιάστηκαν και μελετήθηκαν στην ενότητα. Τα ινφογραφήματα ενισχύουν τις γνώσεις του σχολικού εγχειριδίου και οδηγού τους/τις μαθητές/-τριες στην ενεργό συμμετοχή σε μια διαδικασία καθοδηγούμενης ανακάλυψης.  Ενισχύουν την αυτόνομη μάθηση, την κριτική σκέψη και ενεργοποιούν τον οπτικό αλφαβητισμό.  Επιπλέον ως μέσο μάθησης εξυπηρετούν τη σύγχρονη και την ασύγχρονη ηλεκτρονική διδασκαλία.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί για την εμβάνθυση των μαθητών/-τριών σε έννοιες και όρους που σχετίζονται με τη θεματική του περιβάλλοντος που διδάσκονται στη συγκεκριμένη ενότητα, όπως η βιοποικιλότητα, οι βιώσιμες πόλεις κ.ά. Τα ινφογραφήματα οδηγούν τους/τις μαθητές/-τριες σε ουσιαστική μάθηση μέσω της διαδικασίας καθοδηγούμενης ανακάλυψης, εξοικειώνουν με την τεχνολογία, ενισχύουν την κριτική σκέψη και τον αναστοχασμό. 
